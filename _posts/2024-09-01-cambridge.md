---
layout: page
permalink: /travelling/cambridge-2024
title: EBI & Cambridge, UK 2024
---

## EBI služobná cesta (1.9. - 6.9.)

Primárny cieľ cesty bola návšteva kolegu Stephana v EBI v Anglicku. Tu som už raz bol asi pred pol rokom, za podobným účelom, a to práci na metadatách pre projekt TREC. Keďže je to v podstate môj priamy šéf čo sa výkonu činnosti týka, tak sa čas od času hodí stretnúť osobne. Teraz sme mali navyše blížiaci sa termín na vydanie prvej sady metadát, na čom sme intenzívne pracovali celý týždeň.

Ubytovaný som bol priamo vo Wellcome Genome kampuse, kde sa EBI nachádza. Súčasťou kampusu je aj Hinxton Hall konferenčné centrum, ktoré poskytuje ubytovanie pre účastníkov konferencíí a udalostí, ale aj pre individuálných návštevníkov kampusu. Poloha bola veľmi praktická, lebo do kancelárie som to mal asi 5 minút peši. Inak bolo miesto ale dosť izolované, a okrem prechádzok po areáli a okolí, pozorovaní nespočetného množstva veveričiek, zajacov a rôzneho vtáctva, tu nebolo moc čo robiť. Pred šiestou sa kampus vypráznil a človek prakticky nestretol ani živú dušu. To bolo údajne spôsobené tým, že v lete majú konferencie pauzu a teda sa tam nič nekoná. Keby sa ale aj konalo, tak by sa to bohužiaľ nekonalo pre mňa.

![hinxton hall](https://lh3.googleusercontent.com/pw/AP1GczN23Wwh_Jw16deeFk18X_31cp-Lsc3VJ8UVUZD-oHWOSs5esmHetI7NopUxQloZkopdkikSGQj9cqNP5VZZo6kCvyk57pVJ_2l_QpnFKE4H-NxSGbWv1Ozzo0UQwDW0P89iY8SPtG01di0l_sdU2-dZ3w=w3420-h1924-s-no?authuser=0)

<div style="display: flex; justify-content: space-between; align-items: center;">
  <h2>Cambridge (7.9. a 8.9.)</h2>
  <p style="margin: 0; font-size: 1em; text-align: right;"><a href="https://photos.app.goo.gl/hgrPG8UJJRNYeSct9">Zobraziť fotky</a></p>
</div>

Po intenzívnom pracovnom týždni som si naplánoval oddychový víkend v neďalekom univerzitnom meste Cambridge. Keďže som sa tam presunul už v piatok večer a odlet som mal ďalší pondelok ráno, mal som presne dva dni na objavovanie mesta.

Sobotu som začal komentovanou plavbou na malom člne, ktorý bol poháňaní sprievodcom pomocou dlhej kovovej tyče (nazýva sa to *pounting*). Hneď na úvod nám sprievodca zagratuloval, že sme si zvolili ten správny spôsob ako sa tu plaviť a nepridáme sa k tým desiatkám ľudí, ktorých denne vidí pri snahe plaviť sa po rieke samostante na prenajatom člne. Plavba sa konala po rieke Cam od *Magdalene bridge* po *Silver street bridge* cez tzv. *The Backs*. V podstate sme šli okolo mnohých univerzitných budov slúžiacich predovšetkým na ubytovnie a spoločenské udalosti.

Tu by som sa dovolil pozadtaviť a vysvetliť pojem *college*. V preklade by to v češtine bola kolej a po našom asi internát? No rozhodne to nie taký internát, ako si predstavíme niekde v Bratislave. V Cambridge je ich mnoho (konkrétne 31), sú často prestížne a nesú známe názvy - Trinity college, King's college, St John's College... Ja osobne som žil v domnení, že sa jedná o osobitné vzdelácie inštitúcie, no to je omyl. Do hry prichádza pojem *univerzita*. Všetci študenti musia byť súčasťou nejakého internátu, a keď chcú v tomto meste študovať, podávajú si prihlášky do týchto internátov a musia sa do jedného z nich dostať. No potom už študujú spoločne ne jednej Cambridge university. Čo to teda na tom internáte vlastne robia? V skratke tam proste žijú. Je to komunita v ktorej bývajú, jedia, podnikajú všetky spoločenské akcie, chodia spolu do vybraných barov, zakladajú rôzne známe ale aj tajné spolky. A hlavne držia spolu, a majú neodmysliteľnú rivalitu s ostatnými internátmi. Plus majú vždy nejaké historicky významné priestory, ktoré všetky zdieľajú spoločné znaky ako bránu, cez ktorú typicky môžu prejsť iba členovia a absolventi (a občas nejakí tí turisti), následne nádvorie obklopené budovami, kde je vždy kostol alebo kaplnka, ubytovacie priestory, jedáleň a všetko ostatné potrebné na život.

Ale späť k plavbe člnom - takže sme sa plavili okolo týchto internátov, z čoho väčšina boli nádherné historické budovy, ale sem tam postavené aj niečo modernejšie. Ono bývať v podstate bývalom kláštore či zámku znie super, ale praktické to asi úplne nie je (údajne tam môže byť dosť zima, signál cez hrubé steny moc nejde a podobne). Sprievodca-pohonič nám sem-tam povedal nejaké pikošky a postupne nás dotlačil na koniec našej trasy a potom zase nazad. Nápríklad nám rozprával o tajnom lezeckom spolku, ktorý rád umiestňuje na strechy budov rôzne predmety (záchodová doska, mikulášska čiapka). Vraj vydali aj knihu tipov ako vyliezť na jednotlivé budovy - všetko bolo anonymné a nikdy nikoho nechytili.

Poobede som prešiel z jazdy loďou na chodenie peši. To som si obohatil komentovanou prehliadkou, ktorá ponúkla veľa informácii o histórii Cabridge, Anglicka a jednotlivých internátov. Prehliadka sa začala v *The Round Church*, ktorý bol postavený v roku 1130 podľa predlohy kostola v Jeruzaleme, ktorý videli pri križiackych výpravách. Bol postavený na rímskej ceste vedúcej cez Anglicko, ktorá práve na tomto mieste križovala rieku Cam, kde bol neskôr postavený most (z toho názov *Cam-bridge*). Dnes už neslúži na omše, iba na nejaké udalosti a začínajú tam tieto prehliadky.

Na mieste kde dnes začínajú plavby člnami bol kedysi prístav, ktorým sa dalo dostať až do mora. Mimo iné sme sa dozvedeli, že keď Rimania obsadili Anglicko tak sa snažili úplne potlačiť lokálne tradície, vládnuce rody a náboženstvo. Dokonca sa pustili do lesov, kde viac-menej vyhubili druidov, miestnych duchovných vodcov. Neskôr keď Rimania odišli, tak vznikli nové kráľovská, títo napríklad vytlačili kresťanov, ktorí sa vrátili až neskôr. Určité obdobie histórie tu dominovali a vládli aj Vikingovia (napr. Harold Bluetooth, podľa neho pomenovaná technológia bluetooth, symbol sú runy jeho iniciálok). Po vyhnaní vikingov za vlády *Williama I. the Conqueror* začala krajina prosperovať, začali sa stavať hrady, zámky a hlavne univerzity.

1209 - začiatok univerzít v Cambridge
St. John - útočisko pre študentov z Oxfordu
1972 - všetko iba muži študovali
Magdalena university - 1988 povolili ženy ako posledný, veľké protesty
Mnohé univerzity začali ako kostoly, kláštory
The pickerel Inn - Tokien a iní akademici tam chodili na pivo

St John's college - tu začal odpor voči otroctvu, asi 40 rokov za to bojovali kým sa to podarilo
- pôdorys rovnaký pre všetky colleges - Brána, nádvorie, kaplnka, ubytovacie priestory, jedáleň

College Vs. univerzita - Prihlasuješ sa na college (to je domov, socializácia), ale učíš sa na univerzite, takže všetci študenti zo všetkých colleges majú rovnaké vzdelanie
- takže college = internat?

Nechodiť po tráve - túto výsadu mali iba kňazi, preto sa táto tradícia zachovala dodnes

Trinity college - socha (Edward III.) v ruke noha stoličky, ale ma tam byť trojzubec. Teraz je tam aj zlatá medaila (nejaký bývalý študent vyhral na olympiáde)
- Newton tu žil a padlo na neho slávne jablko. Stále je tu strom, ktorý je "potomok" pôvodného stromu.

Celkovo sa tu dialo veľa protestantskych veci.

Špeciálne hodiny - vyrobil človek čo vymyslel poistku na rýchlovarné kanvice, na patente zarobil veľa, tiež bývalý študent

The Eagle pub - Watson and Crick sem chodili, je tam aj plaketa. Hneď vedľa je Cavendish laboratórium, kde to naozaj objavili. Viacerí nositelia Nobelovej ceny tu pracovali.

Koniec pri Emmanuel's college

Are there university students who are not members of any college? No