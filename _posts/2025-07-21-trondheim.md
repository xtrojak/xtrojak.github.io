---
layout: page
permalink: /travelling/trondheim-london-2025
title: Trondheim, Norway & London, UK 2025
---

S úmyslom vyhnúť sa letným horúčavam som šiel na tri týždne do "studených krajín", z toho som strávil dva týždne v Trondheime (Nórsko), kde som po rokoch znova návštívil kamaráta Adama, a potom pár dní pracovne v Anglicku blízko Cambridge, nasledované pár dňami voľna v Londýne.

![boat](https://lh3.googleusercontent.com/pw/AP1GczNvM94mRFwRHMBzconO829DG7ahDORnjOi0hckWczH6H5s_sIKDuB7ovIzze2XEPYmOo-ql0GzAeZccQM4ecfwi71bK2NIzj_mTG7-yx62BymSVz6uzWWlHD5Pi1a0TFz9xuPREt0ZwlRCso9hgnSdypQ=w3600-h2026-s-no?authuser=0)

Nórsko (22.7. - 3.8.2025)
--------------------------

Prvý týždeň sme boli doslova uprostred ničoho na chatke blízko mestečka Lysøysundet, severozápadne od Trondheimu. Ubytovanie sme mali rezervované cez [AirBnB](https://www.airbnb.co.in/rooms/708366261154620155) a môžem jedine doporučiť. Postarala sa nám o odvoz z a na trajekt, vybavila výraznú zľavu na požičanie bicyklov, a samotné ubytovanie bolo útulné a výborne vybavené. Navyše sme dostali domáce vajíčka!

Celý týždeň ušiel ako voda. Prvých pár dní bolo veľmi horúco (môj primárny cieš újsť pred teplom úplne nevyšiel), takže sme ich strávili na vode na prenajatej loďke. Objavovali sme miestne ostrovy, našli peknú pláž, nie úplne úspešne sa kúpali a ešte menej úspešne chytali ryby. Keď sa už ochladilo, tak sme zas jazdili na bicykloch, na čo boli úplne dokonalé podmienky čo sa týka prostredia aj počasia. Navyše sme dostali elektro bicykle, takže bola jedna radosť jazdiť. Pomedzi to sme stále niečo mňam jedli. Ryby sme síce nechytili, ale o hlade sme rozhodne neboli. Bol tu miestny obchodík, ktorý ponúkal v podstate všetko, i keď celkom s prirážkou. A chatka bola vybavená sporákom a vonku sme mali gril, takže z nich stále putovali rôzne kulinárske skôsty do našich žalúdkov.

![trondheim](https://lh3.googleusercontent.com/pw/AP1GczP32_aHOMoiEg2erBSE3q3FPOKCFHaKFeg3kC41KvursVoq8aXXeBC4IR-ViFX1HKVtF0YJnhQFSCnjxyrh2BD2dx7kn1e_PdyBG9mND6xCRNmrK8L-vrr8lYVLWG4D6XRLDCH0VrhgJIr4DhzxNCaiWA=w3600-h2026-s-no?authuser=0)

Ďalší týždeň som býval u Adam v Trondheime, a obaja sme pracovali (ja od neho z domu, on chodil do práce). Po večeroch sa ale našiel sa ďalšie drobné plavby po miestnych kanáloch a trochu aj po mori, či motanie sa trhoch, ktoré zhodou okolností vyrástli v centre mesta. Tu sú fotky z [oboch týždňov](https://photos.app.goo.gl/9T2o9JjrfkLS3quj7).

Londýn (4.8. - 10.8.2025)
-------------------------

Potom som sa presunul do Anglicka, kde som absolvoval krátku služobnú cestu v EBI blízko Cambridge. Potom som si naplánoval ešte pár dní dovolenky v Londýne.

![view](https://lh3.googleusercontent.com/pw/AP1GczNdSOYoKBOTWXYZH6BVdBNDvH3OkcuhG8zvXW56Aw7y401j9gxY_pUSn0jCFrGNMlRKWzlVc8nEJlatHl6ep8ml-HzzEpYLvqasksiM0DLmEoMyQaN_jJ3MV6y7cyH2h2gDRADZw0dmcyK0IwLiJR2txQ=w3600-h2026-s-no?authuser=0)

Tento výlet bol celkom krátky a chcel som sa hlavne trochu zorientovať v Londýne a užiť si výhľady, čo sa mi podarilo. Mimo iné som sa vyviezon na vrchol mrakodrapu do tzv. Sky garden, absolvoval som audio komentovanú pre chádzku historickým centrom ([Historic London: "The City" Walk](https://www.ricksteves.com/watch-read-listen/audio/audio-tours/london)), navštívil Tower bridge, a Britský parlament. Vozil som sa prevažne metrom, ale v ducho celej dovolenky som šiel aj loďou do časti Greenwich a späť.

![mapka](https://i.imgur.com/sVHSfqz.png)
