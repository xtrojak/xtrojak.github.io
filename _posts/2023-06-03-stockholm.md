---
layout: page
permalink: /travelling/stockholm-sweden-2023
title: Stockholm 2023, Sweden
---

[Zobraziť fotky](https://photos.app.goo.gl/MRsQzAqeu7r2jJ1o8)

Po krátkej porade sme sa s mojím kamarátom Paťom (bývalý spolužiak zo strednej) rozhodli ísť na krátky výlet do Stockholmu vo Švédsku. Dôvod tejto destinácie bol predovšetkým ten, že ani jeden z nás ešte nebol na výlete v takomto severskom meste. Ja som síce pred rokmi bol na výlete v [Trondheime](https://www.fi.muni.cz/~xtrojak/travelling/trondheim-norway-2017.html), ale vtedy som veľa času nevenoval spoznávaniu severskej kultúry a histórie. Navyše sme našli lacné letenky z Viedne.

Cestu sme absolvovali letecky neskoro večer 3.7. z Viedne na letisko Arlanda blízko Stockholmu. Na miesto sme dorazili po polnoci. Náš hotel bol vzdialený ešte asi 40 minút autom. Vďaka tomu, že si často rezervujem ubytovanie cez Booking.com, sme dostali zadarmo taxík z letiska na hotel, čo bolo vítané.

![overview](/images/stockholm-2023/overview.jpg)

Prvý deň (4.6.)
---------------

Ráno sme sa prešli po promenáde smerom do centra. Chceli sme navštíviť mestskú radnicu, no dnu sa dalo dostať iba v rámci komentovanej prehliadky, a tie už boli vypredané. Preto sme išli priamo do kráľovského paláca, ktorý bol na pláne ako dalšia zastávka.

Prehliadka paláca sa skladala z niekoľkých častí. Prvá časť bola výstava pri príležitosti 500. výročia vzniku Švédska. Výročie pripadalo práve na 6.6., čo sme dopredu nevedeli. Bolo poznať, že je všade plno ľudí nie len tento deň, ale aj tie nasledujúce. Ďalšia výstava bola v podzemí, kde sme mohli obdivovať vykopávky. Okrem toho sme videli makety paláca z rôznych etáp jeho existencie a aj rôzne stredoveké pasce. Na obed sme si dopriali chutné burgery. Keď sme vyšli von, na nádvorí pred palácom sa práve konala výmena stráží. Poobede sme si obzreli veci na poschodí, kde boli apartmány s mnohými účelmi, ktoré sa stále aktívne používajú. Na záver sme si ešte pozreli výstavu kráľovských klenotov.

![palace](https://lh3.googleusercontent.com/pw/AJFCJaXG8Lk9cq8AO0_S4gju3Xje3Av9FmNSjhXTqt2CTVDsQX2QgeQaLDxlnUnr2D3lOmPeSbVyKz53AAaMQd0-ovXEllNiw9BI01GgCTHOf0bKRRpRzK2uhqJrbs0OwIo4yscfAyBBLOV7kupQHqHUYk2X=w3600-h2026-s-no?authuser=0)

Po paláci sme sa vybrali na komentovanú plavbu loďou "Under the Bridges of Stockholm" od spoločnosti [Stromma](https://www.stromma.com/en-se/stockholm/sightseeing/sightseeing-by-boat/under-the-bridges-of-stockholm/). Počas prehliadky sme preplávali popod 11 mostov a dozvedeli sme sa rôzne zaujímavosti. Napríklad som sa dozvedel, že Švédsko je už 200 rokov v mieri, je veľmi riedko osídlené a má vysoký štandard života - po druhej svetovej vojne začali zavádzať veci ako dostupné zdravotné poistenie pre všetkých.

<object width="100%" height="680" type="application/pdf" data="https://www.stromma.com/globalassets/sweden/stockholm/product_maps/tour-map/under-the-bridges-of-stockholm.pdf?#scrollbar=0&toolbar=0&navpanes=0">
    Map not found.
</object>

Na konci dňa sme sa metrom vrátili do hotela. Metro bolo veľmi pekné a moderné, bolo možné platiť kartou. Zastavili sme sa ešte na pivo a nakúpili si jedlo v potravinách, bol tam napr. obchod Coop alebo Lidl.

![map](https://lh3.googleusercontent.com/pw/AJFCJaXzMo7FcGAPORymTyN0mxnMb4ds-penUv6I7exjppjd7zOMmD6lYU3SmFawljiV3jsai2YCKwbyaq2nlNOq9K32iiV0Vm-UBR1lZaWWeIh0WmL5vx8YyYrzjy_ri58IOGn0_9-AUyJOfvworCjdBNkl=w3600-h2026-s-no?authuser=0)

Druhý deň (5.6.)
----------------

Väčšinu tohto dňa sme strávili v miestnom skanzene. V skutočnosti to bola viac zoo ako skanzen. Mnoho starých domov bolo však zavretých alebo nedostupných, možno to bolo spôsobené blížiacim sa sviatkom. Celý skanzen sa nachádzal na kopci, na vrch sa bolo možné dostať aj eskalátormi alebo si malým vláčikom za 3€. Samozrejme, je tu aj možnosť prejsť sa po schodoch a rôznych uličkách, čo nám umožnilo objaviť rôzne zákutia tohto areálu. V strede skanzenu sme našli malé námestie so stánkami s občerstvením a tiež zábavnými atrakciami pre deti. Bol tam pomerne veľký počet ľudí.

<object width="100%" height="680" type="application/pdf" data="https://skansen.se/wp-content/uploads/2022/11/Karta-med-information.pdf?#scrollbar=0&toolbar=0&navpanes=0">
    Map not found.
</object>

Ďalšou zaujímavou atrakciou, ktorú sme navštívili, bol Baltic Sea Science Center, ktorý je súčasťou Skansenu. Tam sme sa dozvedeli mnoho zaujímavostí o výskume Baltského mora a videli sme aj akváriá s rybami. Odtiaľ sme šli na neskorý obed, kde som si pochutnal na švédskych guličkách. Taktiež sme navštívili Saluhall, čo bol malý trh s miestnymi špacialitami.

![nice-view](https://lh3.googleusercontent.com/pw/AJFCJaU6kCh72MaKvrZDb9uuHDnDZ5gKhNQHJoIpI7jPCFqiE1wmrJxhv4WMOekLeyMBLm9ZnxLhC84UZjGwhrRCKUJnjIh7l47_RdytogLtRs7_1NMIJf7rwXJ8Fi5ILXcrl41lcmq2cCYEwz0BTH5c4NsO=w3600-h2026-s-no?authuser=0)

Tretí deň (6.6.)
----------------

Keďže sme tento deň plánovali viac cestovať MHD sme sa rozhodli kúpiť 24-hodinový lístok, aby sme toho viac stihli. Ráno sme sa vybrali do Vikingovského múzea, kde sme strávili asi dve hodiny. Múzeum nám poskytlo fascinujúci pohľad do obdobie vikingov od roku 740 do 1080. Využili sme aj audio sprievodcu, ktorý sme si mohli stiahnuť a počúvať z mobilu.

![viking-house](https://lh3.googleusercontent.com/pw/AJFCJaU9ZGRpPflndOL0hhbFfVMGhX9fiM1-Jlr05_JdyjWDrkaa2FLqQ5ChQ4tUpBJpP-Gv03-pjJFx3W1qALoKU7tVASvHY8np5zDulsMlsH-Yhftt73kf2sTud7X__m44v25gcmLUCydtK7PctDBegBDT=w3600-h2026-s-no?authuser=0)

Potom sme chceli síť na malý ostrov, kde mala byť akási pevnosť či zámok. Na presun sme využili MHD loď, na ktorú nám platil zakúpený lístok. Chvíľu sme sa pokochali výhľadom zo skál, kde bolo viacero ľudí, ktorí si užívali piknik. To bolo údajne niečo typické pre tento sviatočný deň. Potom sme šli ešte jednu zastávku loďou do centra mesta a odtiaľ sme sa vrátili do hotela, aby sme si oddýchli. Na záver sme si ešte spravili malý výlet na útesy, kde sme mali skvelý výhľad.

Cesta domov
-----------

Domov sme cestovali skoro ráno. Let sme mali 8:45. Naplánovali sme ísť autobusom zo zastávky, kam sme sa museli zviesť metrom. Keďže sme potrebovali odísť približne v čase začiatku raňajok, tak som si dal urobiť balíček. Letisko, resp. terminál z ktorého sme leteli, bol menší, takže sme sa neponáhľali. Na letisko sme dorazili iba asi hodinu pred odletom a stíhali sme to v pohode. Let a zvyšok cesty boli bezproblémové.